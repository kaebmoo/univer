1. รายงานผลดำเนินงานได้จัดทำตามหลักการต้นทุนกิจกรรม (Activity Base Costing) และปันส่วนค่าใช้จ่ายให้แก่ทุกบริการ แบบ Fully Allocation โดยดำเนินการปันส่วนค่าใช้จ่ายในระบบ SAP CO และได้กระทบยอดตรงกับงบการเงิน (ระบบ GL) แล้ว
2. การคำนวณ Common size ของภาพรวม ใช้รายได้รวมเป็นฐานในการเปรียบเทียบ ส่วน Common size ของกลุ่มธุรกิจ ใช้รายได้รวมจากการให้บริการ (ไม่รวมรายได้ผลตอบแทนทางการเงินและรายได้อื่น) เป็นฐานในการเปรียบเทียบ
3. EBITDA หมายถึง กำไรก่อนหักต้นทุนทางการเงิน ภาษีเงินได้นิติบุคคล ค่าเสื่อมราคาและค่าตัดจำหน่ายสินทรัพย์ และค่าตัดจำหน่ายสิทธิการใช้ตามสัญญาเช่า
4. บช.ได้ดำเนินการสำรวจสัดส่วนการปฏิบัติงานของพนักงานตามโครงสร้างองค์กร Day 2.0 แล้วเสร็จ และได้นำมาใช้เป็นเกณฑ์สำหรับปันส่วนค่าใช้จ่ายของบุคลากรและค่าใช้จ่ายที่เกี่ยวข้องตั้งแต่งวดเดือน มกราคม 2568 เป็นต้นไป
5. เดือนสิงหาคม 2568 ได้บันทึกรับรู้ส่วนลด Transmission Hybrid-HSPA ย้อนหลังตั้งแต่ ส.ค.59-ก.ย.65 โดยปรับลดรายได้พันธมิตร-คลื่น 850 MHz -5,407 ล้านบาท ปรับลดค่าเช่าระบบสื่อสัญญาณ-HSPA -6,759 ล้านบาท และบันทึกค่าสิทธิการเช่าระบบสื่อสัญญาณ Hybrid 617 ล้านบาท
6. เดือน ก.ย. 68 มีการเปิดงวดปรับปรุงรายการ ประกอบด้วย
6.1 รับรู้ผลขาดทุนจากการด้อยค่าสินทรัพย์คลื่นความถี่ 850 MHz, 2100 MHz และ 2300 MHz จำนวน 79 ล้านบาท
6.2 ปรับลดค่าสวัสดิการของผู้เกษียณอายุเมื่อ ก.ย. 68 จำนวน 16 ล้านบาท
6.3 ปรับลดค่าใช้บริการ DOMESTIC-ROAMING ให้ถูกต้องตาม Usage เนื่องจากได้รับข้อมูลจริง จำนวน 1 ล้านบาท